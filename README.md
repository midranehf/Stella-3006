# Leiðbeiningar og góð ráð

## Gátlistar

### Fyrir brottför
- Kveikja á talstöð. Það kveikir einnig á AIS. Stöð á að hlusta á rás 16.
- Ræsa vél, sjá leiðbeiningar um vél
- Aftengja landrafmagn

### Við komu
- Slökkva á talstöð.
- Tengja landrafmagn og hitablásara.
- Ganga frá böndum.
- Setja upp speyhood ef það hefur verið sett niður. Ath að stórseglbóman þarf að vera til hliðar á meðan.
- Binda stórsegl og setja hlífina á.
- Tryggja landfestar, sjá landfestar

### Landfestar
Landfestar eru 6. 2 við skut, 2 við stefni og 2 leiðarar sem fara frá stefni og aftur fyrir skut. Hlutverk leiðarann er að koma í veg fyrir að skútan færist aftur í stæðinu og reki skutinn í flotbryggjuna.

### Hífing segla
Þegar stórseglið híft upp í topp þá er hætta á að það krækist undir runnerana og er best að sigla stíft upp í vind þannig að vindurinn haldi seglinu beint aftur. Ef það er lítill vindur þá er gott að keyra vel á vélinni til að fá hreifingu á vindinn.

Þegar rúlluseglið er tekið er gott að halda við rúllu línuna til að hún fari þétt inn á rúlluna. Annars getur hún flækst þegar rúlla á seglinu inn.

## Vélin

### Kaldræsing
Stjórnborðsmegin á vélinni er lítill hnappur sem hægt er að ýta inn og þá fer vélin auðveldar í gang þegar hún er köld
![Hnappur fyrir kaldræsingu](kaldstartsm.jpg)

### Áfylling
Véling gengur fyrir dísel olíu og er leyfilegt að nota litaða olíu. Það er viðskiptakort í efstuskúffunni við kortaborðið til að kaupa olíu. Fyllt er á í stút sem út við síðuna á bakborða til móts við mastrið. Stúturin er með RAUÐU loki. Stúturinn á stjórnborðssíðu er fyrir vatn. Það er vara olía í brúsa í lestinni. Ef hún er notuð þá er mikilvægt að fylla aftur á brúsann.

### Keyrsla á vél
Hæfilegur snúninghraði er innan við 2000 og hámark er 2500. Það verður að vera svissað á startarann þegar keyrt er til að kælingin virki.

## Sigling

### Siglt úr stæði
Ef siglt er út úr kvínni við Hörpu með sterkan hliðarvind úr vestri þá er hætta á að vindurinn ýti stefninu á stjórnborða og beini skútunni á hafnarkanntinn áður en skuturinn kemur út úr stæðinu og hægt er að beita stýrinu á móti. Við þessar aðstæður er best að hafa mann framá sem heldur í landfestina bakborðsmegin að framan og beinir þannig skútunni upp í vindinn.

### Klósett
Klóakið fer í tank og því í lagi að nota það í höfn en það þarf að losa tankinn reglulega. Tankinn má losa þegar skútan er utan við eyjar. Það er fótstig í skápnum við hliðina á klósettinu og er pumpað með því úr tanknum.
